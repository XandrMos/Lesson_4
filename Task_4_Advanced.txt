Задача 1
Реалізуйте введення даних у один рядок до двовимірного масиви цілих чисел. Забезпечте коректність введення даних у двовимірний список. Перевірте, чи даний двовимірний список цілих чисел має вертикальну вісь симетрії.

Задача 2
Задано рядок із слів, які розділені пробілом. Обчисліть кількість слів у рядку та виведіть на екран статистику кількості унікальних слів.

Задача 3
У лінгвістичному класі із 10 учнів, кожен з них знає кілька мов. Виведіть на екран всі мови, які знає кожен учень та вкажіть учня, який знає найбільше мов. Дозволяється використовувати словники та множини.

Задача 4
Петро та Олена грають у гру. Петро загадує натуральне число від  1 до 100. Олена намагається вгадати це число, називаючи деяку множину натуральних чисел через кому. Якщо число присутнє у цій множині, то Петро каже “Yes”, якщо його не має — “No”. Після декількох запитань Олена заплуталася і не пам’ятає, які питання задавала та просить у Петра допомоги “HELP”, у відповідь Петро називає ті числа, які казала Олена і серед яких є правильна відповідь.

Задача 5.
Відомості про автомобіль складаються із назви марки, унікального номера авто та прізвища власника. Словник формується наступним чином: ключ - номер авто та значення - список із двох елементів [марка, прізвище власника]. Реалізуйте алгоритм пошуку прізвища власника за допомогою номера та виведіть статистику унікальних марок.

Задача 6**.
Для кодування повідомлень Френсіс Бекон запропонував кожну літеру тексту замінювати на групу з п'яти символів «А» або «B» (назвемо їх "ab-групами"). Для співставлення літер і кодуючих ab-груп в даному завданні використовується ключ-ланцюжок aaaaabbbbbabbbaabbababbaaababaab, в якому порядковий номер літери відповідає порядковому номеру початку ab-групи.

Наприклад: літера "а" - перша літера алфавіту; для визначення її коду беремо 5 символів з ключа, починаючи з першого: aaaaa. Літера "c" - третя в алфавіті, отже для визначення її коду беремо 5 символів з ключа, починаючи з третього: aaabb.

Наприклад, початкове повідомлення - Prometheus.

1. Кодуємо його через ab-послідовності:
p = abbab
r = babab
o = aabba
m = bbaab
e = abbbb
t = babba
h = bbbab
e = abbbb
u = abbaa
s = ababb
Результат: abbab babab aabba bbaab abbbb babba bbbab abbbb abbaa ababb

2. Підбираємо текст приблизно такої ж довжини, в якому сховаємо наше повідомлення: Welcome to the Hotel California Such a lovely place Such a lovely place

3. Для зручності розбиваємо його на групи по 5 символів і відкидаємо зайву частину (щоб при декодуванні не отримувалися зайві п'ятірки). Співставимо ab-рядок і текст-сховище для порівняння:
abbab babab aabba bbaab abbbb babba bbbab abbbb abbaa ababb
Welco metot heHot elCal iforn iaSuc halov elypl aceSu chalo vely

4. Змінюємо регістр символів, кодуючи A та B:
abbab babab aabba bbaab abbbb babba bbbab abbbb abbaa ababb
wELcO MeToT heHOt ELcaL iFORN IaSUc HALoV eLYPL aCEsu cHaLO vely

5. Повертаємо початкові пробіли на місце:
wELcOMe To The HOtEL caLiFORNIa SUcH A LoVeLY PLaCE sucH a LOvely

Для дешифрування повідомлення необхідно виконати зворотні дії.

Вхідні дані: рядок, передається в програму як аргумент командного рядка. Може містити пробіли та літери латинського алфавіту в будь-якому регістрі. Для передачі в якості одного аргументу рядок береться в подвійні лапки.

Результат роботи: рядок - дешифроване повідомлення.

Наприклад

    Вхідні дані: I canT DAnCE i CANt TAlK Hey
    видаляємо пробіли, розбиваємо на групи по 5 символів: IcanT DAnCE iCANt TAlKH ey
    ey відкдається
    символи нижнього регістру перетворюються в a, верхнього - в b: baaab bbabb abbba bbabb
    декодуємо, використовуючи ключ:
    baaab = w
    bbabb = i
    abbba = k
    bbabb = i
    Результат: wiki
